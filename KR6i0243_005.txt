# -*- mode: mandoku-view; -*-
#+DATE: 2016-06-08 9:01
#+TITLE: 修行道地經
#+PROPERTY: CBETA_ID T15n0606
#+PROPERTY: ID KR6i0243
#+PROPERTY: SOURCE Taisho Tripitaka Vol. 15, No. 606
#+PROPERTY: VOL 15
#+PROPERTY: BASEEDITION T
#+PROPERTY: WITNESS T@MING
#+PROPERTY: LASTPB <pb:KR6i0243_T_000-0181c>¶¶¶¶¶¶¶¶¶¶
#+PROPERTY: LASTPB <pb:KR6i0243_T_005-0211c> ¶¶¶¶
#+PROPERTY: JUAN 5
¶
¶
《修行道地經》卷第六¶
¶
西晉三藏竺法護譯¶

* 神足品第二十二¶

#+BEGIN_VERSE
「　其心清淨如流泉，
　與比丘俱猶德華，¶
　免苦慧安若涼風，
　長養佛樹願稽首。¶
　應時得寂定，
　如山不可動，¶
　明觀等如稱，
　除瑕令無穢。¶
　以經義寂觀，
　照曜現世間，¶
　斂心自歸命，
　稽首三界尊。」
#+END_VERSE
¶

其修行者，或先得寂而後入觀，或先得觀然¶
後入寂；習行寂寞適至於觀便得解脫，設先¶
入觀若至寂寞亦得解脫。何謂為寂？其心正¶
住，不動不亂而不放逸，是為寂相；尋因其行¶
心觀正法，省察所作而見本元，因其形相是¶
謂為觀。譬如賣金，有人買者，見金已後不言¶
好醜，是謂為寂；見金分別知出某國銀銅雜¶
者，識其真偽紫磨黃金，是謂為觀。如人刈草，¶
左手捉草，右手鎌刈，其寂然者如手捉草，其¶
法觀者如鎌截之。於是頌曰：¶

#+BEGIN_VERSE
「　其心無瑕穢，
　不動名曰寂；¶
　若心遍省者，
　斯號謂法觀。¶
　手捉草應寂，
　鎌截之為觀，
<pb:KR6i0243_T_005-0212a>¶
　以是故寂然，
　微妙得解脫。」
#+END_VERSE
¶

其修行者，觀人骸骨在前在後等而無異，開¶
目閉目觀之同等，是謂為寂；尋便思惟，頭頸¶
異處手足各別，骨節枝解各散一處，是謂為¶
觀。此骨鎖身因四事長，飲食、愛欲、睡眠、罪福¶
之所緣生，皆歸無常、苦、空、非身，不淨朽積悉¶
無所有，是謂為觀。取要言之，見而不察是謂¶
為寂，分別其元是謂為觀。於是頌曰：¶

#+BEGIN_VERSE
「　見諸骨鎖不省察，
　心不濁亂是謂寂；¶
　分別其體頭手足，
　發意欲省是謂觀。」
#+END_VERSE
¶

其修行者，何因專精求入寂然？無數方便而¶
逮於寂，今取要言而解說之。因二事致：一惡¶
露觀；二曰數息，守出入息。何謂不淨觀？¶
初當發心慈念一切皆令安隱，發是心已，便¶
到塜間坐觀死人，計從一日及至七日，或身¶
膖脹其色青黑，爛壞臭處為蟲見食，無復肌¶
肉，膿血見污，視其骨節筋所纏裹，白骨星散¶
甚為可惡，或見久遠若干歲骨，微碎在地色¶
如縹碧；存心熟思，隨其所觀行步進止，臥起¶
經行懷之不忘，若詣閑居寂無人處，結跏趺¶
坐，省彼塜間所見屍形，一心思惟。於是頌曰：¶

#+BEGIN_VERSE
「　欲省惡露至塜間，
　往到塜間觀死屍，¶
　在於空寂無人聲，
　自觀其身如彼屍。」
#+END_VERSE
¶

其修行者，設忘此觀復往重視，還就本坐作¶
無常觀，出入進止未曾捨懷，夙夜不懈一月¶
一秋，復過是數專精不廢，經行、坐起、寢覺、住¶
止，若獨若眾常不離心，疾病強健常以著¶
志，不但唯以此無常、苦、空、非身為定也。所觀如¶
諦不從虛妄。於是頌曰：
<pb:KR6i0243_T_005-0212b>¶

#+BEGIN_VERSE
「　察因緣觀若忘者，
　重到塜間觀視之，¶
　不但專觀無常苦，
　不轉其心省如見。」
#+END_VERSE
¶

如在塜間所見屍形，一心思念初不忘捨，觀¶
身亦然；觀死人形及吾軀體等無差特，若見¶
他人男女大小，端正好醜裸形衣被，莊校瓔¶
珞若無嚴飾，一心察之死屍無異，用不淨觀¶
得至為寂。爾時修行常察惡露，譬如眾流悉¶
歸於海。於是頌曰：¶

#+BEGIN_VERSE
「　我身死屍及大小，
　見其惡露等無異，¶
　心常專精未常捨，
　譬如眾流入于海。」
#+END_VERSE
¶

爾時修行心自念言：「已是自在，心不違我，不¶
復為惑。」即時歡喜以能甘樂致於奇特，堅立¶
秉心不復隨欲；若見女人，謂是骨鎖非為¶
好顏，察如審諦本所習欲以為瑕穢，離於情¶
色不造眾惡，是第一禪。棄捐五蓋具足五德，¶
離諸思想，遠眾欲洿不善之法，其心專念靜¶
然一定，而歡喜安行第一禪，是謂為寂澹然¶
之法。求之若此因惡露觀。於是頌曰：¶

#+BEGIN_VERSE
「　志自在如弓，
　心心相牽挽，¶
　觀女人皮骨，
　制意不隨欲。¶
　離瑕心清淨，
　身脫於眾惡，¶
　在世得自在，
　歡喜得禪定。」
#+END_VERSE
¶

是第一禪續在穿漏諸漏未盡，如是行者住¶
第一禪故為凡夫；計佛弟子故立在外，未¶
應入室；如外仙人遠離於欲終始不斷，非佛¶
弟子。修行如是，求第一禪甚亦難致，其餘三¶
禪稍前轉易，譬如學射，遙立大准，習久乃中，¶
習不休息工則析毛；初學一禪精勤乃致，其¶
餘三禪學之易易。於是頌曰
<pb:KR6i0243_T_005-0212c>¶

#+BEGIN_VERSE
「　其學第一禪，
　精勤甚難致，¶
　其餘三禪者，
　方便遂易至。¶
　譬如學射法，
　初始甚難中，¶
　以能中大準，
　閉目破一毛。¶
　若第一禪寂然致，
　故是凡夫當訶教，¶
　非佛弟子在界外，
　以離愛欲似仙人。」
#+END_VERSE
¶

其修行者，已得自在順成四禪，欲得神足，觀¶
悉見空，省諸節解，眼、耳、鼻、口、頂、頸、脇、脊、手、足、¶
胸、腹及諸毛孔若如虛空。作是觀已，自見其¶
身節節連綴如蓮花本，猶根諸孔觀如虛空，¶
然後見身譬如革囊；漸察如是，便離形想唯¶
有空想；以得空想無復色想，或習空想續見¶
其體，但無所著也！欲觀身者則自見之，欲不¶
覩者則亦不見；欲覩虛空則而見之，欲不覩¶
者則亦不見。體心俱等，意在其內如乳水合，¶
心不離身身不離心，堅固其志，以心舉身令¶
去其座專心在空，如人持秤，令秤鎚等，正¶
安銖兩，斤平已後平舉懸秤。修行如是，自¶
擎其形專心念空。於是頌曰：¶

#+BEGIN_VERSE
「　其有修行者，
　神足飛如天，¶
　觀身諸骨節，
　毛孔皆為空；¶
　以離不計吾，
　專念想樂空，¶
　如大秤量物，
　舉身亦如是。」
#+END_VERSE
¶

其修行者，習行如是便得成就，初舉身時去¶
地如蟻，轉如胡麻，稍如大豆，遂復如棗。習舉¶
如此至于梵天，乃到淨居諸天之宮，通徹須¶
彌無所拘礙；入地無間出而無孔，遊於空中¶
坐臥行住，身上出火身下出水，身上出水身¶
下出火；從諸毛孔現若干光，五色之耀如日明
<pb:KR6i0243_T_005-0213a>照；能變一身以為無數，化作牛、馬、龍、象、騾、¶
驢、駱駝、虎、狼、師子無所不現；發意之頃，普遊¶
佛界旋則尋還，是神足界通達之變。是神足¶
者因四禪致，其四禪者因不淨觀、數息致之，¶
是故修行當念惡露、數息思定。於是頌曰：¶

#+BEGIN_VERSE
「　因習學輕舉，
　如風無罣礙，¶
　身踊至梵天，
　悉覩諸天宮。¶
　飛行在虛空，
　如雲無禁制，¶
　入地如入水，
　在空如處地。¶
　從身自出火，
　若如日光明，¶
　身下雨其水，
　如月降霜露。¶
　專精得神足，
　自在無所礙，¶
　欲得捫梵天，
　自恣何況餘。¶
　欲至他方界，
　輕舉即能到，¶
　釋擲金剛疾，
　往返亦如是。¶
　自在如變化，
　能現無數形，¶
　如釋娛樂幻，
　樂神足亦然。¶
　遊于佛經甘露池，
　亦如大象入華泉，¶
　總說其義如本教，
　故歎詠是致神足。」
#+END_VERSE
¶

* 《修行道地經》數息品第二十三¶

#+BEGIN_VERSE
「　其威神耀踰日光，
　德炎巍巍過天帝，¶
　顏色端正如月滿，
　消除眾冥滅諸垢。¶
　口說法言如甘露，
　出語殊妙歎十善，¶
　篤信合俱歸最尊，
　願稽顙佛無等倫。¶
　觀採諸經如入海，
　以獲禪定無穿漏，¶
　敢可計數佛弟子，
　是故稽首最勝安。」
#+END_VERSE
¶

其修行者自惟念言：「何謂無漏至第一禪？何¶
謂名之世尊弟子？」若修行者在禪穿漏，當發¶
是心：「我得一禪故為穿漏，以穿漏行第一之
<pb:KR6i0243_T_005-0213b>¶
禪得生梵天；在上福薄，命若盡者，當墮地獄、¶
餓鬼、畜生及在人間。」計此之輩雖在梵天，諦¶
視是比，不免惡道、凡夫之類也。所以者何？未¶
解脫故。於是頌曰：¶

#+BEGIN_VERSE
「　設使始學得漏禪，
　其修行穿如漏器，¶
　雖生梵天當復還，
　如雨綵衣其色變。」
#+END_VERSE
¶

譬如國王，有一大臣而犯重事，先考治之，五¶
毒並至，却乃著械閉在深獄，令衣弊衣，給以¶
麁食，草蓐為床，莫令家人得入相見，使房近¶
廁臭穢之處。吏受教已，即承王命考治如法。¶
其人往時有小功夫施恩於王，王思念之，遣¶
告獄吏放出其人，恣之四月自在娛樂，與眷¶
屬俱而相勞賀，竟四月已還著獄中。於是頌¶
曰：¶

#+BEGIN_VERSE
「　譬如有臣犯王法，
　王念故恩使出獄，¶
　恣意所欲相娛樂，
　然後還閉著獄中。」
#+END_VERSE
¶

獄吏受教如王勅告。其人得脫沐浴服飾，與¶
諸群從俱出遊觀，五欲自恣也，雖相娛樂心退¶
念之：「今與群從五欲自恣，云何捨是當還就¶
獄，三時歎息。當復考治著於弊衣，麁食臥草¶
與小人俱共止一處，何一痛哉！當為蚤、蝨、蚊、¶
虻見食，在中可惡，夏則盛熱，冬則慘寒，鼠¶
夜鳴走冥冥如漆，垢穢不淨流血覆地，鬚髮撩亂¶
拷治百千，或有刓耳而截鼻者，或斷¶
手足穢濁不淨，若在塚間惱不可言，當與此¶
輩瑕穢俱處。」於是頌曰：¶

#+BEGIN_VERSE
「　竟夏四月其臣念，
　與親愛俱而歡樂，¶
　憂當還獄諸考治，
　遭厄之惱不可量。」
#+END_VERSE
¶

「當復更見諸罪繫囚，其犯禍者作事不道，而
<pb:KR6i0243_T_005-0213c>¶
婬、盜、竊、劫人男女，焚燒人家及諸穀積，以毒¶
害人，喜行輕慢，或殺男女及為屠牛，掠諸丘、¶
聚、縣、邑、城郭，念國家惡。當復見此五毒搒笞，手脚耳鼻為血所污，或見斫頭，瘡痍裂¶
壞膿血漏出；或被重考身體腫起，無數之蠅¶
皆來著身，在地臥極若如鵄猪𩋵；或新入獄，¶
面目手足悉爛傷腫，驚煌燋悸愁不可言，住¶
不敢動；或羸瘦而骨立，顏色醜陋譬如餓鬼；¶
或久在獄，以氣肥腫頭亂爪長；或有在中日¶
日望出；或有自念：『我在獄中無有出期。』不復¶
悒悒。其新來者或見絞殺、或考、或繫，或口受¶
辭、或以結形，或與死人同一床褥，或牽出之¶
臥著溷上，或行道地不大見考。」於是頌曰：¶

#+BEGIN_VERSE
「　惡人甚眾多，
　瑕穢可憎惡，¶
　與愚而俱止，
　譬如與猪會。¶
　涕呻哭淚下，
　苦如鬼同塚，¶
　是大臣愁憂，
　何忍重入獄。」
#+END_VERSE
¶

「此諸罪囚在刑獄中，各各談說國王盜賊；或¶
說穀米飲食之屬，華香伎樂男女之事；或說¶
山海行故之事；或說他國搏掩之事；或嗟歎¶
王所積之行；或說王惡治國不政，賊來攻伐¶
如是失國；或言王崩當有新立，而出大赦；夫¶
人懷軀如是在產，獄囚得脫；若城失火多所¶
焚燒，獄門得開我等得脫；或共議言，若見¶
瑞怪烏鵲來鳴；倚獄門、住獄戶，作聲夢見上¶
堂及上高山又入龍宮，墮蓮花池乘舟渡海，¶
自觀不久免一切苦。」於是頌曰：¶

#+BEGIN_VERSE
「　諸犯王法者，
　談語自力勉，¶
　聚會心歡喜，
　希望得解脫。
<pb:KR6i0243_T_005-0214a>¶
　如群牛投谷，
　墮厄井如是，¶
　時大臣思此，
　無福人甚愁。」
#+END_VERSE
¶

時臣思念：「我當云何而復聞此盜賊言談？」或¶
有相教：「若獄吏問當作是答，極重拷治不過¶
二七日，軀轉狎習不復大患。假使取身段段¶
解之，刀在項上，勿妄出言我犯斯過，莫說其¶
處藏匿之家，勿牽引人某是伴黨，或誘問者¶
復莫信之。獄卒恐汝慎無為伏，若見拷治勿¶
得驚懅。」於是頌曰：¶

#+BEGIN_VERSE
「　展轉相勸勉，
　教人下辭法，¶
　思念獄吏問，
　以何答其言。¶
　大臣眷屬俱，
　復念獄眾苦，¶
　習於諸五欲，
　而心懷憂惱。」
#+END_VERSE
¶

獄囚相謂：「卿等不見，人捨父母、兄弟、親屬，不¶
惜身命遠其本國，行於荊棘、竹林、叢樹、坵¶
荒、嶮難，不顧其身入海求財。吾等不歷勤勞¶
之苦而致寶物，以是之故當忍拷掠，令不失¶
財使他人得。」於是頌曰：¶

#+BEGIN_VERSE
「　賊劫他人財，
　所獲非己有，¶
　念當不惜命，
　失財更遭厄。」
#+END_VERSE
¶

臣自念言：「吾何忍見獄卒住前叫喚呼人。」而¶
自說言：「我以織女三星陂蘭宿生，屬地獄王，¶
二十九日夜中半生。卿不聞吾初墮地時，國¶
有眾患擾動不安，與諸怪變，空有崩音地為¶
震動，東西望赤四方忽冥，鵰、鷲、烏、鵲、狐、狼、野¶
獸、鵄、梟在塚間生噉人肉，鬼神、諸魅、鳩桓、溷¶
鬼、反足、女神悉共欣悅：『此獄卒生，正為我等。¶
假使長大多害男女從在塚間，我等當得¶
死人血肉及脂髓腦以為飲食，以是之故吾
<pb:KR6i0243_T_005-0214b>¶
等護子令壽命長。』我初生時以有此救故不¶
畏人。」於是頌曰：¶

#+BEGIN_VERSE
「　無有慈哀言剛急，
　其人無欲懷怨結，¶
　念獄卒言臣意悲，
　雖快娛樂憂此惱。」
#+END_VERSE
¶

獄卒說言：「吾又便手無所不搏，無有比倫安¶
有勝乎？吾身前後以此便手，殺無央數男子、¶
女人，又斷手、足、耳、鼻及頭，以手挑眼不用刀¶
刃；住立諸囚擎專攊摨，麁弶懸頭，竹篾勉¶
窟，在於榜床五毒治之，布纏其脂油塗火¶
燒，膏灌髮上放火然之，草纏其身以火焚之，¶
臠臠割體問其辭對，決口截唇剝其面皮，口¶
嚼其指譬如噉菜，若鞭搒人竹杖革鞭，獄卒¶
喜勇以針刺指，繩絞脇腹纏頭木楔。」於是¶
頌曰：¶

#+BEGIN_VERSE
「　臣念不樂恐還獄，
　如是拷治甚可畏，¶
　獄卒數來說刑罪，
　有此憂者不為安。」
#+END_VERSE
¶

獄卒有言：「我無憎愛，不喜遊觀聽歌音聲。設¶
有無罪撾鼓兵圍詣於都市，吾悉斬頭；雖有¶
勇猛軍陣督將豪貴貢高，畏我便手猶碎象¶
牙；剛強逆賊、輕慢善人、我皆絞其頸；父母、兄弟、¶
親屬涕泣求哀一時，吾不聽之；又一子父喚¶
呼跳𨄈乃如虎鳴，吾折伏之令無有聲。」於是¶
頌曰：¶

#+BEGIN_VERSE
「　臣與群從相娛樂，
　思念獄卒說罪刑，¶
　譬如人飲醇清酒，
　或有醉喧又歡喜。」
#+END_VERSE
¶

獄卒又言：「吾有惡氣，眼中毒出張目視人，胸¶
裂頭劈譬如氷裂，男女見我莫不懷懅，雖有¶
人形作鬼魅行。」在於獄門說是已竟，便即還¶
去。甫當至是眾惱之患，雖在宮殿五欲自娛，
<pb:KR6i0243_T_005-0214c>¶
安以為樂？於是頌曰：¶

#+BEGIN_VERSE
「　如是之苦惱，
　不淨瑕穢因，¶
　誰當以歡喜，
　安隱無憂患？¶
　如罪囚臨死，
　求花戴著頭，¶
　從王得假然，
　當復還受報。」
#+END_VERSE
¶

其修行者自惟念言：「從梵天還當歸惡道，在¶
胞胎中，處熟藏上生藏之下，垢染不淨五繫¶
所縛。」於是頌曰：¶

#+BEGIN_VERSE
「　修行得漏禪，
　獲此適中半，¶
　則生在梵天，
　不能久常安。¶
　心中念如是，
　命盡歸惡道，¶
　如人假出獄，
　限竟還受拷。」
#+END_VERSE
¶

譬如小兒捕得一雀執持令惱，以長縷繫足¶
放之飛去，自以為脫不復遭厄，欲詣果樹清¶
涼池水，飲食自恣安隱無憂，縷遂竟盡牽之¶
復還；續見捉惱如本無異。修行如是，自惟念¶
言：「雖至梵天當還欲界，勤苦如故。」於是頌¶
曰：¶

#+BEGIN_VERSE
「　譬如有雀繩繫足，
　適飛繩盡牽復還；¶
　修行如是生梵天，
　續還欲界不離苦。」
#+END_VERSE
¶

修行自念：「我身假使得無漏禪，爾乃脫於勤¶
苦畏道，號曰佛子。所在飲食不為癡妄，以脫¶
猶豫在于正道，得第一禪，經可依怙入正見¶
諦。」於是頌曰：¶

#+BEGIN_VERSE
「　以得第一禪，
　無垢廣在行，¶
　猶終始難脫，
　當精進得道。」
#+END_VERSE
¶

修行自念：「觀眾生善惡乃至一禪，本從骨鎖¶
而獲之耳！其形無常、苦、空、非身，因四事生。」於¶
是頌曰：
<pb:KR6i0243_T_005-0215a>¶

#+BEGIN_VERSE
「　其第一禪因身致，
　解四大成一心行，¶
　無常苦空脫吾我，
　觀如是者當精進。」
#+END_VERSE
¶

修行思惟所用察心，其心之本亦復非常、苦、¶
空、非身，以四事成，皆從因緣轉相牽引，而¶
猶禍福心想依形亦歸無常、苦、空、無我，從¶
四事成；如我受五陰之體空無所有，十二¶
連因，去、來、今者亦復如是。欲界諸陰，色界陰、¶
無色之界，陰相若斯，悉為羸弱，見三界空，其¶
根本深及邪無正，震動熾然。覩無陰者皆為¶
寂然，志在恬怕趣於無為，無他之念依於泥¶
洹。爾時心行和順不剛，修行如是以見審諦¶
便成阿那含，不復動還，究竟解脫欲界之苦。¶
於是頌曰：¶

#+BEGIN_VERSE
「　其心思惟悉和順，
　志所依倚因厥身，¶
　了五陰本去來今，
　皆見空無謂聖賢。」
#+END_VERSE
¶

修行自念：「我身長夜為五陰蓋，臭處、不淨所¶
見侵欺。」譬如搏掩兇逆之子，取瓶畫之，中盛¶
不淨封結其口，以花散上、以香熏之，與田家¶
子：「汝持此瓶至某園觀，中盛石蜜及好美酒，¶
住待吾等，我各歸家辦作供具相從飲食，堅¶
持莫失，顧卿勞價。」田家子信，抱瓶歡喜，心自¶
念言：「今當自恣飲食娛樂。」至其園觀不得令¶
蠅而住其上，遂待經時過日中後，腹中飢渴¶
怪之不來，憂慼歎言。日欲向暮，上樹四望不¶
見來者，下樹復待，須留眾人遂至黃昏，心自¶
念言：「度城門閉，眾人不來，今此石蜜美酒畫¶
瓶以屬我矣！當以賣之可自致富，先當甞¶
視。」使淨澡手開發瓶口，則見瓶中皆盛不¶
淨，爾乃知之：「諸搏掩子定侵欺我。」修行如
<pb:KR6i0243_T_005-0215b>¶
是，已覩聖諦乃自曉了，從久遠來為是五陰¶
所侵欺。於是頌曰：¶

#+BEGIN_VERSE
「　生死載眾生，
　五陰所侵欺，¶
　當更歷苦樂，
　謂有我人壽。¶
　修行五樂欺，
　然後自見侵，¶
　如人得畫瓶，
　發之知不淨。」
#+END_VERSE
¶

譬如導師有饒財寶，為子迎婦，端正姝好無¶
有不可，甚重愛敬不失其意，須臾相離自謂¶
始終。爾時國中道路斷絕，計十二年無有來¶
者，後多賈客從遠方至，往在比國休息未¶
前，導師語子：「卿往詣彼市物來還。」子聞父¶
教，愁憂不樂如箭射心，語親友言：「卿不知我¶
親愛于妻，今父告我遠離捨之，當行賈作。¶
適聞是命我心僅裂，今吾當死，自投水火，若¶
上高山自投深谷。」於是頌曰：¶

#+BEGIN_VERSE
「　年少親敬妻，
　愛欲甚熾盛，¶
　思父之教命，
　志懷大憂慼；¶
　心惱而欲死，
　云何離愛妻？¶
　其子意甚痛，
　如捕山象絆。」
#+END_VERSE
¶

親友聞言即報之曰：「所以生子典知家門，四¶
向求財以供父母，假使不勞以何生活？設在¶
天上尚不得安，況於人間耶！」既聞父命，得眾¶
人諫，即悲淚出，兩手搥胸，便嚴發行。於是頌¶
曰：¶

#+BEGIN_VERSE
「　親友知識悉共諫，
　則受父教莊嚴行，¶
　為欲所傷如被箭，
　心懷思婦甚恨悢。」
#+END_VERSE
¶

心常念婦未曾離懷，往至買莊即尋還國，行¶
道歡喜：「今當見之，如是不久也！」朝暮思婦，隨¶
到家已，問婦所在。於是頌曰：
<pb:KR6i0243_T_005-0215c>¶

#+BEGIN_VERSE
「　賈作治生行往返，
　心常懷念所重妻，¶
　以到家中先問之，
　吾婦今者為所在？」
#+END_VERSE
¶

其婦念夫心懷愁憂，宿命薄祐，稍得困疾命¶
在呼吸，而體即生若干種瘡，膿血流出，得寒¶
熱病後得癩疾，水腹肝竭、上氣體熱、面手¶
足腫，無央數蠅皆著其身，披髮羸瘦譬如¶
餓鬼，臥在草蓐衣服弊壞。於是頌曰：¶

#+BEGIN_VERSE
「　其夫一心獨所愛，
　宿命之殃而薄祐，¶
　得無數疾臥著床，
　離於好座而在地。」
#+END_VERSE
¶

於是其夫又問家人吾婦所在？婢既慚愧淚出¶
悲泣而報之曰：「唯賢郎君婦在某閣上。」尋自上¶
閣見之，變色未曾有是顏貌醜惡不可目¶
覩，諸所愛欲恩情之意永盡無餘，無絲髮之¶
樂，志更患厭不欲復見。於是頌曰：¶

#+BEGIN_VERSE
「　觀察顏色不貪樂，
　譬如屍死捐塚間，¶
　羸瘦骨立無肌肉，
　如水沒沙失色然。」
#+END_VERSE
¶

其修行者亦復如是，患厭愛欲，發惡露觀，求¶
致寂然。於是頌曰：¶

#+BEGIN_VERSE
「　其修行者已離欲，
　厭於五欲亦如是，¶
　如見人婦病眾瘡，
　無央數疾臥著床。」
#+END_VERSE
¶

何謂修行數自守意求於寂然？今當解說數¶
息之法。何謂數息？何謂為安？何謂為般？出息
<pb:KR6i0243_T_005-0216a>¶
為安，入息為般；隨息出入而無他念，是謂數¶
息出入。何謂修行數息守意能致寂然？數息¶
守意有四事行，無二瑕穢，十六特勝。於是頌¶
曰：¶

#+BEGIN_VERSE
「　其修行者欲求寂，
　當知安般出入息，¶
　無有二瑕曉四事，
　當有奇特十六變。」
#+END_VERSE
¶

何謂四事？一謂數息，二謂相隨，三謂止觀，四¶
謂還淨。於是頌曰：¶

#+BEGIN_VERSE
「　當以數息及相隨，
　則觀世間諸萬物，¶
　還淨之行制其心，
　以四事宜而定意。」
#+END_VERSE
¶

何謂二瑕？數息或長或短是為二瑕。捐是二¶
事。於是頌曰：¶

#+BEGIN_VERSE
「　數息設長短，
　顛倒無次第，¶
　是安般守意，
　棄捐無二瑕。」
#+END_VERSE
¶

何謂十六特勝？數息長則知，息短亦知，息動¶
身則知，息和釋即知，遭喜悅則知，遇安則知，¶
心所趣即知，心柔順則知，心所覺即知，心歡¶
欣則知，心伏即知，心解脫即知，見無常則¶
知，若無欲即知，觀寂然即知，見道趣即知。¶
是為數息十六特勝。於是頌曰：¶

#+BEGIN_VERSE
「　別知數息之長短，
　能了喘息動身時，¶
　和解其行而定體，
　歡悅如是所更樂，¶
　曉安則為六，
　志行號曰七，¶
　而令心和解，
　身行名曰八，¶
　其意所覺了，
　因是得歡喜，¶
　制伏心令定，
　自在令順行，¶
　無常諸欲滅，
　當觀此三事，¶
　知行之所趣，
　是十六特勝。」
#+END_VERSE
¶

何謂數息？若修行者坐於閑居無人之處，秉
<pb:KR6i0243_T_005-0216b>¶
志不亂數出入息，而使至十從一至二，設心¶
亂者當復更數一二至九，設使亂者當復更¶
數，是謂數息。行者如是晝夜習數息，一月一¶
年至得十息心中不亂。於是頌曰：¶

#+BEGIN_VERSE
「　自在不動譬如山，
　數出入息令至十，¶
　晝夜月歲不能止，
　修行如是守數息。」
#+END_VERSE
¶

數息已定當行相隨。譬如有人前行，有從如¶
影隨行；修行如是，隨息出入無他之念。於是¶
頌曰：¶

#+BEGIN_VERSE
「　數息意定而自由，
　數息出入為修行，¶
　其心相隨而不亂，
　數息伏心謂相隨。」
#+END_VERSE
¶

其修行者已得相隨，爾時當觀。如牧牛者住¶
在一面遙視牛食；行者若茲，從初數息至後¶
究竟，悉當觀察。於是頌曰：¶

#+BEGIN_VERSE
「　如牧牛者遙住察，
　群在澤上而護視，¶
　將御數息亦如是，
　守意若彼是謂觀。」
#+END_VERSE
¶

其修行者以成於觀，當復還淨。如守門者坐¶
於門上，觀出入人皆識知之；行者如是，係心¶
鼻頭，當觀數息，知其出入。於是頌曰：¶

#+BEGIN_VERSE
「　譬如守門者，
　坐觀出入人，¶
　在一處不動，
　皆察知人數。¶
　當一心數息，
　觀其出入息，¶
　修行亦如是，
　數息五還淨。」
#+END_VERSE
¶

何謂數息長？適未有息而預數之，息未至鼻而¶
數言二，是為數長。於是頌曰：¶

#+BEGIN_VERSE
「　尚未有所應，
　而數出入息，¶
　數一以為二，
　如是不成數。」
#+END_VERSE
¶

何謂數短？二息為一。於是頌曰：¶

#+BEGIN_VERSE
「　其息以至鼻，
　再還至於臍，
<pb:KR6i0243_T_005-0216c>¶
　以二息為一，
　是則謂失數。」
#+END_VERSE
¶

何謂數息而知有長？其修行者，從初數息，隨息¶
遲疾而觀察之，視厥所趣；知出入息、限度知¶
之，是為息長。數息短者亦復如是。於是頌曰：¶

#+BEGIN_VERSE
「　數息長則知，
　息還亦如是，¶
　省察設若此，
　是謂息長短。」
#+END_VERSE
¶

何謂數息動身則知？悉觀身中諸所喘息；入¶
息亦如是。何謂數息身和釋即知？初起息時，¶
若身懈墮而有睡蓋，軀體沈重則除棄之，一¶
心數息；數息還入亦復如是。何謂數息遭喜¶
即知？若數息時歡喜所志；息入如是。何謂¶
數息遇安則知？初數息時則得安隱；息入如¶
是。何謂數息心所趣即知？起數息相隨觀諸想¶
念；入息如是。何謂心柔順數息即知？始起息¶
相，分別想念而順數息；息入亦爾。何謂心所¶
覺了數息即知？初起息相，識知諸觀而數息；¶
息入如是。何謂數息歡悅即知？始數息時，若¶
心不樂，勸勉令喜以順出息；入息如是。何謂¶
心伏出息即知？心設不定，強伏令寂而以數¶
息；入息如是。何謂心解脫即知？若使出息¶
意不實解，化伏令度而數出息；入息如是。何¶
謂數息見無常即知？見諸喘息皆無有常是¶
為出息；入息如是。何謂出息無欲即知？見息¶
起滅，如是離欲，是為觀離欲出息即知；入息¶
如是。何謂觀寂滅數息即知？¶
寂滅出息即知；入息如是。何謂¶
見趣道數息即自知？見息出滅處，是以後¶
心即離塵，以離無欲棄於三界志即解脫，¶
將護此意是為數息。出息入息如是是，為十六
<pb:KR6i0243_T_005-0217a>¶
特勝之說。

行者所以觀出入息，用求寂故令¶
心定住，從其寂然而獲二事：一者凡夫，二者¶
佛弟子。何謂凡夫而求寂然？欲令心止住，除¶
五陰蓋。何故欲除諸蓋之患？欲獲第一禪定之¶
故。何故知求第一之禪？欲得五通。何謂佛弟¶
子欲求寂然？所以求者欲得溫和。何故求溫¶
和？欲致頂法；見五陰空悉皆非我所，是謂頂¶
法。何故求頂法？以見四諦，順向法忍。何故順¶
求法忍？欲得世間最上之法。何故求世間最上¶
之法？欲知諸法悉皆為苦，因得分別三十七¶
道品之法。何故欲知諸法之苦？欲得第八之¶
處。何故？志第八之地，其人欲致道跡之¶
故。

何謂凡夫數息因緣得至寂然？心在數息，¶
一意不亂無有他念，因是之故，從其數息得¶
至寂然，從是方便諸五陰蓋皆為消除。爾時¶
其息設使出入，常與心俱緣其想念；入息如¶
是。若入出息觀察所趣是謂為行，心中歡¶
喜是謂忻悅，其可意者是謂為安，心尊第¶
一而得自在是謂定意，始除五蓋心中順¶
解從是離著。何謂離著？遠於眾想愛欲不善¶
之法行也！如是念想歡喜安隱，心得一定除¶
斷五品，具足五品因其數息，緣致五德得第¶
一禪。已得第一禪習行不捨，一禪適安堅固¶
不動，欲求神通志于神足，天眼洞視、天耳徹¶
聽，知從來生、知他人心念恣意自在。譬如金師，¶
以紫磨金自在所作瓔珞、指鐶、臂釧、步瑤之¶
屬，如意皆成；已得四禪自在如是，此為五通。¶

何謂佛弟子數出入息而得寂然？其修行者¶
坐於寂靜無人之處，歛心不散，閉口專精觀
<pb:KR6i0243_T_005-0217b>¶
出入息，息從鼻還轉至咽喉，遂到臍中，從臍¶
還鼻。當省察之，出息有異、入息不同，令意隨¶
息，順而出入，使心不亂，因是數息志定獲寂。¶
於是中間永無他想，唯念佛、法、聖眾之德，苦、¶
集、盡、道四諦之義，便獲欣悅，是謂溫和。¶
如人吹火熱來向面，火不著面但熱氣耳！¶
其火之熱不可吹作，當作是知溫和如斯。¶

何謂溫暖法？未具足善本，凡有九事：有微¶
柔和、下柔和、勝柔和，有中下、有中中、有勝中，有¶
上柔和、有中上柔和、有上上柔和。彼微柔和彼下¶
柔和，是謂溫和之善本也！其中下、中中、中¶
上是謂法頂之善也！其下上、中上、上上柔¶
和是謂為諦柔順法忍。上中之上是謂俗間¶
之尊法也！是九事善本之義也，故是俗事諸漏¶
未盡。修行若得溫和之行，執數息想因此專¶
念，息若還者意隨其息，無他之念；若息出者¶
知息往反，心入佛、法及在聖眾，苦、集、盡、道如¶
在溫和。

其心轉勝是謂頂法。若如有人住高¶
山上觀察四方，或有上山者或有下者，或入聖¶
道或入凡夫地。其修行者以得頂法，入凡夫¶
地甚可憂之。譬如山水流行暴疾起曲橫波，¶
有人欲渡，入水而泅欲至彼岸，迴波制還令¶
在中流，既疲且極遂沈波水沒在其底；其人¶
心念定死不疑，岸邊住人代之憂慼。修行如¶
是，已得明師，夙夜覺悟結跏趺坐，麁衣惡食¶
坐於草蓐，困苦其身；作行如是反為生死流¶
波所制，沒于恩情不能專一，沒於終始眾¶
想流馳，安得道明？是故行者當代憂愁。譬¶
如導師多齎財寶，歷度曠野嶮厄之路，臨欲
<pb:KR6i0243_T_005-0217c>¶
到家卒遇惡賊忘失財物，眾人悒悒！當¶
為修行懷憂如是。譬如田家耕種五穀，子實¶
茂盛臨當收頃，卒有雹霜傷殺穀實，唯遺藁¶
草，其人愁憂；修行如是，已得頂法，入凡¶
夫地當為悒悒。

已得頂法而復墮落，或遇惡¶
友念於愛欲，不淨為淨、淨為不淨，喜遠遊行¶
不得專精，或遇長病或遭穀貴，飢遺困厄¶
不繼糊口，或念家事、父母、兄弟、妻息、親屬，或¶
坐不處憒閙之中。已得頂法未成道果，衰老¶
將至心遂迷惑，或得困病命欲向盡，曾所¶
篤信佛法、聖眾、苦、集、盡、道永不復信；當習于¶
定而反捨之，當觀不觀精進更懈，本所思法¶
永不復念，以是之故從其頂法而退墮落。

何¶
謂頂法而不退還？如曾所信日信增益，如本¶
定心遂令不動，所觀弗失，常察精進轉增于¶
前，所思念法專精不捨，以是之故不失頂法。¶

修行如是，因其專精而心想一，各各思惟究¶
竟之法，初未曾動不念新故，如是即知出息¶
有異、入息不同；出入息異令其心生，見知如¶
此無所思想，是謂為中中之上而得法忍。心¶
無所想而作是觀：「前意、後意未曾錯亂，分別¶
察心云何往反？」是謂上中之下柔順法忍。設¶
使其心，愛於專思志不移亂，是謂上中柔順之¶
法。其忍何所趣順？趣順四諦如審諦住，心以
<pb:KR6i0243_T_005-0218a>¶
如是遂致清淨，是謂為信；雖爾獲此未成¶
信根。以得是信，身口心強，是謂精進；尚未能¶
成精進之根。志向諸法，是謂有心；未成念根。¶
以一心志，是謂定意；未成定根。其觀諸法分¶
別厥義，是謂智慧；未成慧根。計是五法，向¶
于諸根，未成道根；有念有想尚有所在，而見¶
有嬈未成定意。是謂上中之上世俗尊法。

其¶
修行者當知了之，色起滅處，痛、痒、法、意。觀起¶
滅本，察其因緣過去、當來；行無願定，隨入脫¶
門察生死苦；計斯五陰即是憂患，無有狐疑。¶
爾時則獲解苦法忍。

已見苦本，便見慧眼，除¶
于十結。何謂為十：一曰貪身，二曰見神，三曰¶
邪見，四曰猶豫，五曰失戒，六曰狐疑，七曰愛¶
欲，八曰瞋恚，九曰貢高，十曰愚癡。棄是十結¶
已獲此心，則向無漏入於正見，度凡夫地住¶
于聖道，不犯地獄、畜生、餓鬼之罪，終不橫死，¶
會成道跡，無願三昧而行正受，以向脫門。¶
未趣惡法則不復生，諸惡自盡；未起法念當¶
使興發，所興善法令具足成；心以如是隨¶
其所欲，是謂自恣；令志專一，是謂自在定意。¶
從是次第信、念、精進、觀察、護命，是謂為信；思¶
惟其行，是謂自恣三昧；專精于道而獲神足，¶
假使修行身、口、心強，是謂精進定意之法。志¶
專心識，是謂意定。欲入道義，是謂察戒定意。¶
以是之緣致四神足。已獲四神足，是謂信根；身¶
心堅固，謂精進根；所可思法，是為意根；其心¶
專一，是謂定根；能分別法而知所趣，是謂智¶
慧根。以是之故具足五根。

其信溫和，是謂信¶
力，精進力、意力、寂意力、智慧力亦復如是。

成
<pb:KR6i0243_T_005-0218b>¶
就五力能及諸法，則心覺意；分別諸法，是謂¶
精求諸法覺意；身心堅固，是謂精進覺意；心¶
懷喜踊得如所欲，是謂忻悅覺意；身意相依，信柔不亂，是謂信覺意；其心一寂，是定¶
覺意；其心見滅婬、怒、癡垢，所志如願，是護覺¶
意。以是之故七覺意成。

設使別觀諸法之義，¶
是為正見；諸所思惟無邪之願，是為正念；¶
身意堅固，是為正方便；心向經義，是為正意；¶
其心專一，是為正定。身意造業是三悉淨，爾¶
乃得成八正道行。此八正道中，正見、正念、正¶
方便，計是三事屬觀；其正意、正定是二事則¶
屬寂然。是寂觀二，如兩馬駕一車乘行。

若¶
無漏心不專一法，遍入三十七品之法，以是¶
具足此三十七品法，便解知苦；如是之比，即得¶
第二無漏之心。

爾時思惟：「如今欲界五陰有¶
苦，色界、無色界同然無異。」是謂知苦隨忍之¶
慧則成就，達第三無漏已滿。

已得是行，用¶
見苦故，除十八結已，過色界，超無色界，順宜¶
慧者即得第四無漏之心。

已獲四無漏心，便¶
度三界勤苦之瑕，即自了之：「吾已度患，無有¶
眾惱，為得度苦。」則自思惟：「苦本何由？恩愛之¶
本而生著網，從久以來習此恩愛遭患于今，¶
永拔愛根則無眾惱。」以離恩愛欣樂可意，何¶
從而有？是謂解習斷除法忍，是為第五無漏¶
之心。

除去於欲界諸所習著，則捐七結，便為¶
知拔欲界諸患，是謂第六無漏之心。

修行自¶
念：「色界之本，本從何興？諦觀其元，從欲而¶
起。」樂出恩愛何意而悅，是為第七無漏之¶
心。

以有此行度於色界，其無色界十二諸結
<pb:KR6i0243_T_005-0218c>¶
心隨習慧，是為第八無漏之心。是謂八義佛¶
之初子。

爾時心念：「吾見三界以除苦集，於欲¶
無愛，是謂安隱。」則樂寂滅可意甘之，是為滅¶
盡法慧之忍，斯為第九無漏之心。

已獲此義¶
見本滅盡，於欲界除七結之縛，是為第十無¶
漏之心。

則自念言：「若不著色及無色界，此謂¶
為寂。」是為第十一無漏之心。

則除十二諸結¶
之疑，已度此患即得滅盡之慧，是為第十二¶
無漏之心。

爾時自念：「得未曾有！」如佛、世尊解¶
法乃爾，因斯道義，知欲界苦，則棄捐之。知從¶
集生，則離所集，得至盡滅，因此得入法慧¶
道忍，是為第十三無漏之心。

爾時以道覩於¶
欲界則棄八結，去是然後會獲此興隆法¶
慧，是為第十四無漏之心。

應時心念得未曾¶
有，以是道行解於色界、無色之苦，而除諸習¶
證於滅盡，是為第十五無漏之心。

道從其志¶
除十二結，於色、無色界除是結已，則興道慧，¶
是為第十六無漏之心。

應時除盡十八諸¶
結，當去十想結。所以者何？如從江河取一滴¶
之水，究竟道義如江河水，其餘未除如一滴¶
水，即成道跡會至聖覺。七反生天、七反人間，¶
永盡苦本。其修行者，以是之比皆拔眾惱根，斷¶
生死流，心則欣悅；已度三塗不犯五逆，離於¶
異道過其所知，不從外道悕望榮冀。眾祐之¶
德不更終始，八反之患未曾犯戒，見無數明¶
晝夜歡喜。譬如有人避飢饉地至豐財國，脫¶
嶮得安，繫獄得出，如病除愈心懷喜踊。修行¶
如是，因安般守意則得寂滅，欲求寂然習行¶
如是。於是頌曰：
<pb:KR6i0243_T_005-0219a>¶

#+BEGIN_VERSE
「　覺了睡眠重懈怠，
　分別身中息出時，¶
　修行入息念還淨，
　是謂身息成其行。」
#+END_VERSE
¶
《修行道地經》卷第六¶

